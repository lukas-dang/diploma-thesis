\chapter*{Úvod}
\addcontentsline{toc}{chapter}{Úvod}

Hlasování v Poslanecké sněmovně Parlamentu České republiky je jedním ze základních aspektů demokracie. Je to způsob, kterým mohou občané nepřímo ovlivňovat zákony v ČR. V PSP je hlasování o návrzích zákonů uskutečňováno prostřednictvím politických reprezentantů, kteří jsou voleni občany. Přestože hlasování hraje důležitou roli pro určování politického směru \linebreak ČR, přístup k informacím o hlasováních v PSP je pro uživatele mobilních zařízení omezený.

Oficiální portál PSP \cite{psp} poskytuje kompletní informace o hlasováních, nicméně není reponzivní pro mobilní zařízení. V dnešním světě, který je čím dál více orientovaný na chytré telefony, to může občanovi ztěžit sledování výsledků hlasování.

Účelem této práce je vyřešení daného problému vytvořením mobilní aplikace pro operační systém Android, která bude poskytovat jednoduché a intuitivní uživatelské rozhraní pro sledování informací o hlasováních. Občané mohou díky aplikaci zůstat informovaní, i když jsou na cestě. Poskytnutím snadno přístupného a uživatelsky přívětivého způsobu pro získání informací o hlasováních lze zvýšit transparentnost hlasovacího procesu a informovanost občanů ČR.